---
title: Roller
path: /universell-utforming/roller
order: 7
---

# Universell utforming og roller
Universell utforming er viktig igjennom hele organisasjonen, det er ikke en enkelt fagdisiplin eller gruppe som er alene ansvarlig. Det kan være en fare med kvalitetskrav som universell utforming som krever arbeid eller endring i arbeidet fra hele organisasjonen at det kan falle mellom to stoler eller at fagdisipliner dytter ansvaret mellom seg. For å unngå at det skjer er det viktig at alle har forståelse for hva som forventes av sin rolle og hva en skal forvente av andre. Her er rollene delt opp i større grupper som vil inneholde undergrupper. Det er opp til hvert enkelt team å sørge for at man dekker alle områdene det forventes, her vil man også kunne dele på tvers av inndelingene her og tradisjonelle ansvarsfordelinger. Det er teamet som helhet som er ansvarlig for kvaliteten på produktet sitt.

- [Alle](#alle)
- [UX](#ux)
- [Utvikling](#utvikling)
- [Test](#test)
- [Produkt](#produkt)
- [Support](#support)

## Alle
Det forventes at alle har en grunnlegende forståelse for hva universell utforming er og hva det betyr for oss som organisasjon. Det forventes også at det er fokus på temaet, ikke fordi det er lovpålagt, men fordi det er det gjør hos Fremtind. Å bygge kvalitetskravene inn i prosessen og produktene våre tar tid, og det viktig at alle er med å drar i riktig retning og forstår at dette tar litt tid å få til riktig.

Det forventes:
- Generell forståelse av hva universell utforming er
- Forståelse av hva som forventes av de ulike rollene
- Bidra til å sette fokus på universell utforming
- Hjelpe hverandre til å øke forstålse og kunnskap

## UX
Designere og UXere er "førsteforsvaret" for universell utforming. Det er helt kritisk for å kunne levere en god opplevelse for brukerene vår at universell utforming er med fra første stund, det kan ikke være noe man legger på etter at man har designet løsningen. 

Det forventes:
- Forståelse av god informasjonsarktektur (kanskje vi burde lenke til noe i alle disse for å la folk fylle hull feks)
- Forståelse av god fargebruk og kontrast
- Forståelse av bevegelse og animasjon
- Forståelse av hvordan designet blir oversatt til funksjonelle løsninger
- Kunnskap om hvem våre brukere er og hvordan de bruker våre løsninger
- Eksperter på brukertesting

## Utvikling
Utviklerne er ansvarlige for å oversette design og ideer til virkelighet, det innebærer å ha forståelese av hvordan designet blir i den virkelige verden på ulike skjermer, ulike dingser osv. Hvis man jobber med frontend i en eller annen form må man ta et stort ansvar for at våre løsninger skal være tilgjengelig for flest mulig. Man kan ikke gjemme seg bak "backend" eller "fullstack" merkelapp, jobber du med flater vi treffer kunder i, så er dette ditt ansvar.

Det forventes:
- Forståelse av semantisk HTML
- Kunnskap om bruk av skjermleser og tastaturnavigasjon
- Kunnskap om brukerpreferanser som redusert bevegelse
- Kunnskap om responsiv CSS
- Kunnskap om avanserte og/eller programatiske verifikasjonsverktøy
- Automatisering av de deler av prosessen som kan automatiseres
- Bry seg om brukeropplevelsen i sluttproduktet

## Test
Testerne er de som i størst grad representerer brukerne, derfor er det viktig at testerne evner å sette seg inn i en rekke forskjellige situasjoner og brukermønstre. Test er sikkerhetsnettet, men det teamet som er ansvarlig for kvaliteten på universell utforming, ikke test alene.

Det forventes:
- Eksperter på bruk, og hvordan våre kunder bruker, en rekke støtteverktøy, skjermleser, zoom, tastaturnavigasjon m.m.
- Kritisk blikk på informasjonsarktektur, fargebruk og bevegelse
- Kunnskap om bruk av verifikasjonsverktøy som Wave eller accessibilityinsights
- Sette fokus på universell utforming igjennom daglig testing, regresjonstesting ved release og felles testfester

## Produkt
Som leder for et team eller produkt står man ansvarlig for produktet som leveres, det innebærer at man må ha et forhold til universell utforming i sitt produkt og i sitt team.

Det forventes:
- Forståelse for tiden det kreves å levere kvaliteten som forventes
- Kunnskap om hvem våre brukere er og hvordan de bruker våre løsninger
- Kunnskap om hvilke tiltak som gjøres for å sikre kvalitetskravene på design, utvikling og test
- Følge opp kvalitetskrav for universell utforming på samme måte som feks krav til sikkerhet, performance og brukertilfredshet

## Support
De som jobber med support trenger å kunne støtte både våre brukere og teamene. Teamene sitter som regel et stykke unna selve brukeropplevelsen, så det kan være elementer kundeservice plukker opp som problemområder for brukerene som utviklingsteamene ikke er klar over.

Det forventes:
- Kunne plukke opp og melde fra om problemområder
- Overordnet forstålse av arbeidet som gjøres på universell utforming
- Gi kundene veileding til hvor man kan finne informasjon om universell utformings arbeidet vårt
